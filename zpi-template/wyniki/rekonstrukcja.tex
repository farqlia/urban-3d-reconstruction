\subsection{Structure from motion}
Kolejnym etapem projektu było wykorzystanie techniki \textit{Structure from Motion} (SfM) do wyznaczania
struktur przestrzennych scen na podstawie dobranych zestawów zdjęć dwuwymiarowych. 

Algorytmy SfM, identyfikując i łącząc 
punkty wspólne między zdjęciami, ustalają zarówno rozmieszczenie tych punktów w przestrzeni, jak i pozycje 
i orientacje kamer, z których wykonano zdjęcia. Proces ten pozwala na oszacowanie struktury trójwymiarowej
sfotografowanego obszaru, czyli wygenerowanie chmury punktów odwzorowującej scenę w postaci 
zbioru punktów 3D o przypisanych kolorach. 

Do realizacji tego zadania użyliśmy popularnego narzędzia COLMAP, a konkretnie jego wersji w formie biblioteki 
\textit{pycolmap}, oferującej funkcjonalności m.in. do wykrywania charakterystycznych cech na obrazach, 
łączenia punktów wspólnych na zdjęciach czy przeprowadzania rekonstrukcji sceny 3D na podstawie dopasowań 
między nimi.

Uzyskana w ten sposób trójwymiarowa reprezentacja sceny w postaci chmury punktów służy za podstawę do 
modelowania z zastosowaniem algorytmu Gaussian Splatting.

\begin{figure}[!ht]
    \centering
    \includegraphics[width=0.9\linewidth]{images/sfm.png}
    \caption{Projekcja przykładowej chmury punktów na płaszczyznę porównana do zdjęcia}
\end{figure}